<h1>АРМА оголосило конкурс на управителя Кіровоградського рудоуправління</h1><br><img style='max-width: 100%;' src='http://s.mind.ua/img/forall/a/202568/93.jpg'><br><p style='background: #eee; padding: 8px; margin-top: 10px;'>Підприємство видобуває каолінову глину, пісок, гравій та глину<br clear="all"></p><p>
	АРМА  оголосило конкурс із відбору управителя для арештованого майна та корпоративних прав АТ «Кіровоградське рудоуправління».</p>
<p>
	Про це повідомляє пресслужба агентства.</p>
<p>
	Підприємство працює в Кропивницькому районі Кіровоградської області, де видобуває каолінову глину, пісок, гравій та глину. Каолінову глину використовують у медицині, косметології, будівельній кераміці, виготовленні гумотехнічних і фарфорових виробів.</p>
<p>
	Прийом документів від учасників конкурсу триває до 16:00 7 червня 2023 року.</p>
<p>
	Управляти цим активом може як приватне, так і державне або комунальне підприємство, яке має досвід управління активами у відповідній сфері, необхідні ресурси та запропонує найбільш вигідні умови.</p>
<p>
	Майбутній управитель зобов’язаний зберігати активи та сплачувати частину отриманих доходів до державного бюджету.</p>
<p>
	Бекграунд. Нагадаємо: кінцевим бенефіціарним власником арештованого підприємства є громадянин росії Сергій Кабаргін. Це бенефіціар Новгородського універсального комерційного банка «Новобанк». Він є у списку  НАЗК щодо запровадження санкцій.</p>
<p>
</p><br><a href="https://mind.ua/news/20256893-arma-ogolosilo-konkurs-na-upravitelya-kirovogradskogo-rudoupravlinnya" target="_blank">Джерело</a>