<h1>Рашисти скасували проведення параду 9 травня на окупованій частині Запоріжжя</h1><br><img style='max-width: 100%;' src='http://s.mind.ua/img/forall/a/202568/98.png'><br><p style='background: #eee; padding: 8px; margin-top: 10px;'>Водночас загарбники посилюють фільтрацію та запроваджують перевірки наявності паспортів рф<br clear="all"></p><p>
	Рашисти скасували проведення параду 9 травня на окупованій частині Запорізької області.</p>
<p>
	Про це повідомив міський голова Мелітополя Іван Федоров.</p>
<p>
	За його словами, окупаційний гауляйтер заявив про скасування 	«урочистої ходи» та параду 	«з міркувань безпеки».</p>
<p>
	Водночас окупанти збільшили кількість блок-постів між Мелітополем і навколишніми селами, посилили обшуки, а також почали перевіряти наявність російського паспорта прямо 	«на дому».</p>
<p>
		«Озброєні військові приходять до помешкань цивільних, вимагають пред’явлення ворожого аусвайсу, а у випадку його відсутності попереджають про повторний візит і погрожують депортацією», - розповів Федоров.</p>
<p>
	Бекграунд. Раніше Mind повідомляв, що ексміністр освіти Табачник став радником окупаційного гауляйтера Запоріжжя. Минулого року йому повідомляли підозру у державній зраді.</p><br><a href="https://mind.ua/news/20256898-rashisti-skasuvali-provedennya-paradu-9-travnya-na-okupovanij-chastini-zaporizhzhya" target="_blank">Джерело</a>