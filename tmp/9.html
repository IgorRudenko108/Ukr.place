<h1>Кількість жертв учорашнього російського обстрілу Херсонщини зросла до 23</h1><br><img style='max-width: 100%;' src='http://s.mind.ua/img/forall/a/202568/88.png'><br><p style='background: #eee; padding: 8px; margin-top: 10px;'>Ще двоє поранених померли в лікарні<br clear="all"></p><p>
	Кількість жертв від масштабного російського обстрілу Херсонщини, що відбувався 3 травня протягом доби, зросла до 23.</p>
<p>
	Про це в етері телемарафону повідомив речник Херсонської ОВА Олександр Толоконніков.</p>
<p>
	За його словами, у лікарні померли два чоловіки, що отримали поранення вчора під час обстрілу російськими військами супермаркету «АТБ» у Херсоні.</p>
<p>
	«На жаль, статистика вчорашня змінилася – ще двоє людей померли в стаціонарі в реанімації. Це два чоловіки, які були в АТБ, і один із них лікар, завідувач відділення однієї з лікарень обласної, він рятував життя», – розповів речник.</p>
<p>
	Бекграунд. Раніше Mind повідомляв, що окупанти вдарили по гіпермаркету в Херсоні, є жертви. Згодом під удар потрапила Степанівка на Херсонщині – загинули троє енергетиків. Після цього окупанти вдарили по залізничному вокзалу.</p><br><a href="https://mind.ua/news/20256888-kilkist-zhertv-uchorashnogo-rosijskogo-obstrilu-hersonshchini-zrosla-do-23" target="_blank">Джерело</a>