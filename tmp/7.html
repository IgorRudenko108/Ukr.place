<h1>СБУ арештувала «приховані» активи Новинського на понад 10 млрд грн</h1><br><img style='max-width: 100%;' src='http://s.mind.ua/img/forall/a/202568/91.png'><br><p style='background: #eee; padding: 8px; margin-top: 10px;'>До списку заблокованих активів входять 230 об’єктів нерухомості<br clear="all"></p><p>
	СБУ арештувала «приховані» активи підсанкційного олігарха Вадима Новинського на понад 10,5 млрд грн.</p>
<p>
	Про це повідомляє пресслужба СБУ.</p>
<p>
	До списку заблокованих активів входить 230 об’єктів нерухомості, якими Новинський володіє через офшорний трастовий фонд. Серед них – елітний готельний комплекс у центрі Києва, морський торговий порт Очаків, приміщення агрохолдингу, торговельні центри в різних регіонах України.</p>
<p>
	Слідство встановило, що для уникнення санкцій РНБО олігарх перереєстрував власні активи на декількох підконтрольних іноземних громадян в офшорних юрисдикціях.</p>
<p>
	Бекграунд. Раніше Mind повідомляв, що за наказом Мін’юсту екснардепа Новинського повернули бенефіціаром в низку компаній. Це зробили, щоб позбавити олігарха доступу до цих активів.</p><br><a href="https://mind.ua/news/20256891-sbu-areshtuvala-prihovani-aktivi-novinskogo-na-ponad-10-mlrd-grn" target="_blank">Джерело</a>