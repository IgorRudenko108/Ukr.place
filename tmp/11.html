<h1>ФДМУ виставив на торги 29 травня київський «Електронмаш»</h1><br><img style='max-width: 100%;' src='http://s.mind.ua/img/forall/a/202568/87.jpg'><br><p style='background: #eee; padding: 8px; margin-top: 10px;'>Стартова ціна лоту – 61,3 млн грн (без урахування ПДВ)<br clear="all"></p><p>
	29 травня Фонд держмайна планує провести торги в системі «Прозорро.Продажі» онлайн-аукціон із приватизації єдиного майнового комплексу держпідприємства «Електронмаш» (м. Київ).</p>
<p>
	Про це повідомляє ФДМУ.</p>
<p>
	Зазначається, що підприємство має прострочену кредиторську заборгованість майже 21,4 млн грн. У 2022 році «Електронмаш» отримав 8,2 млн грн збитку, а у 2021 році – 24,0 млн грн і у 2020 -му – 10,9 млн грн. На підприємстві скорочується кількість працівників: у 2020 році на «Електронмаші» працювали 175 співробітників, то у 2021 році вже 149, а у 2022-му – 127.</p>
<p>
	У столиці на території «Електронмашу» розташовані 36 об'єктів нерухомості. Серед них цехи й адмінбудівлі. На балансі «Електронмашу» 31 транспортний засіб і база відпочинку в селі Соколівка Чернігівської області.</p>
<p>
	Ще за радянських часів «Електронмаш» виробляв електронно-обчислювальну техніку, прилади живлення для міського електротранспорту та побутові лічильники газу. Після катастрофи на Чорнобильській АЕС на потужностях заводу випускали електронні плати дистанційного управління технікою для ліквідації наслідків аварії.</p>
<p>
	У часи незалежності підприємство виробляло контрольно-касові апарати. Та після переходу до ринкової економіки завод не зміг пристосуватися до конкуренції.</p>
<p>
	Бекграунд. Раніше Mind писав, що ФДМУ збирається відновити завод «Оріана» після 18 років простою.</p>
<p>
</p><br><a href="https://mind.ua/news/20256887-fdmu-vistaviv-na-torgi-29-travnya-kiyivskij-elektronmash" target="_blank">Джерело</a>